漫搵英雄淚 相離處士家 謝慈悲 剃度在蓮台下 沒緣法 轉眼分離乍 赤條條 來去無牽掛 那裡討煙蓑雨笠捲單行 一任俺芒鞋破缽隨緣化 無我 原非你 從他不解尹 肆行無礙憑來去 茫茫說甚悲愁喜 紛紛說甚親疏密 從前碌碌卻因何 到如今 回頭試想真無趣 

花謝花飛花滿天 紅消香斷有誰憐 遊絲軟系飄春榭 落絮輕沾撲繡簾 閨中女兒惜春暮 愁緒滿懷無釋處  手把花鋤出繡簾 忍踏落花來複去 柳絲榆莢自芳菲 不管桃飄與李飛 桃李明年能再發 明年閨中知有誰  三月香巢已壘成 梁間燕子太無情 明年花發雖可啄 卻不道人去梁空巢也傾 一年三百六十日 風刀霜劍嚴相逼;明媚鮮妍能幾時 一朝漂泊難尋覓 花開易見落難尋 階前愁殺葬花人 獨倚花鋤淚暗灑 灑上空枝見血痕 杜鵑無語正黃昏荷鋤歸去掩重門 青燈照壁人初睡 冷雨敲窗被未溫 怪奴底事倍傷神 半為憐春半惱春 憐春忽至惱忽去 至又無言去未聞 昨宵庭外悲歌發 知是花魂與鳥魂 花魂鳥魂總難留 鳥自無言花自羞 願儂此日生雙翼 隨花飛到天盡頭  天盡頭 何處有香丘 未若錦囊收艷骨 一抔淨土掩風流 質本潔來還潔去 強於污淖陷渠溝 爾今死去儂收葬 未卜儂身何日喪  儂今葬花人笑癡 他年葬儂知是誰 試看春殘花漸落 便是紅顏老死時 一朝春盡紅顏老 花落人亡兩不知 程高通行本花謝花飛飛滿天 紅消香斷有誰憐 遊絲軟系飄春榭 落絮輕沾撲繡簾 閨中女兒惜春暮 愁緒滿懷無釋處 手把花鋤出繡簾 忍踏落花來複去 柳絲榆莢自芳菲 不管桃飄與李飛 桃李明年能再發 明年閨中知有誰 三月香巢已壘成 梁間燕子太無情 明年花發雖可啄 卻不道人去梁空巢也傾  一年三百六十日 風刀霜劍嚴相逼 明媚鮮妍能幾時  一朝漂泊難尋覓  花開易見落難尋 階前悶死葬花人 獨倚花鋤淚暗灑 灑上空枝見血痕 杜鵑無語正黃昏 荷鋤歸去掩重門 青燈照壁人初睡 冷雨敲窗被未溫 怪奴底事倍傷神 半為憐春半惱春 憐春忽至惱忽去 至又無言去不聞 昨宵庭外悲歌發 知是花魂與鳥魂 花魂鳥魂總難留 鳥自無言花自羞 願奴脅下生雙翼 隨花飛到天盡頭 天盡頭 何處有香丘 未若錦囊收艷骨 一?淨土掩風流  質本潔來還潔去 強於污淖陷渠溝 爾今死去儂收葬 未卜儂身何日喪 儂今葬花人笑癡 他年葬儂知有誰 試看春殘花漸落 便是紅顏老死時 一朝春盡紅顏老 花落人亡兩不知  花謝花飛花滿天 紅消香斷有誰憐 遊絲軟系飄春榭 落絮輕沾撲繡簾 簾中女兒惜春莫 愁緒滿懷無處訴 手把花鋤出繡簾 忍踏落花來複去 柳絲榆莢自芳菲 不管桃飄與柳飛 桃李明年能再發 明歲閨中知有誰 三月香巢已壘成 梁間燕子太無情 明年花雖可啄 卻不道人去梁空巢也傾 一年三百六十日 風刀霜劍嚴相逼 明媚鮮妍能幾時 一朝漂泊難尋覓 花開易見落難尋 階前悶殺葬花人 獨把香鋤淚暗灑 灑上花枝見血痕 杜鵑無語正黃昏 荷鋤歸去掩重門 青燈照壁人初睡 冷雨敲窗被未溫 怪奴底事倍傷神 半為憐春半惱春 憐春忽至惱忽去 至又無言去不聞 昨宵庭外悲歌發 知是花魂與鳥魂 花魂鳥魂總難留 鳥自無言花自羞 願奴脅下生雙翼 隨花飛落天盡頭  天盡頭 何處有香丘 未若錦囊收艷骨 一抔冷土掩風流 質本潔來還潔去 強於污淖陷渠溝 爾今死去奴收葬 未卜奴身何日亡 奴今葬花人笑癡 他年葬奴知是誰 試看春殘花漸落 便是紅顏老死時 一朝春盡紅顏老 花落人亡兩不知 


都道是金玉良緣 俺只念木石前盟 空對著 山中高士晶瑩雪 終不忘 世外仙姝寂寞林 嘆人間 美中不足今方信 縱然是齊眉舉案 到底意難平 

白玉堂前春解舞 東風卷得均勻 蜂圍蝶陣亂紛紛 幾曾隨逝水 豈必委芳塵 萬縷千絲終不改 任他隨聚隨分 韶華休笑本無根 好風憑藉力 送我上青雲 


世人都曉神仙好 惟有功名忘不了 古今將相在何方 荒塚一堆草沒了 世人都曉神仙好 只有金銀忘不了 終朝只恨聚無多 及到多時眼閉了 世人都曉神仙好 只有嬌妻忘不了 君生日日說恩情 君死又隨人去了 世人都曉神仙好 只有兒孫忘不了 癡心父母古來多 孝順兒孫誰見了


陋室空堂 當年笏滿床;衰草枯楊 曾為歌舞場 蛛絲兒結滿雕梁 綠紗今又糊在蓬窗上 說什麼脂正濃 粉正香 如何兩鬢又成霜 昨日黃土隴頭送白骨 今宵紅燈帳底臥鴛鴦 金滿箱 銀滿箱 轉眼乞丐人皆謗 正嘆他人命不長 那知自己歸來喪 訓有方 保不定日後作強樑 擇膏粱 誰承望流落在煙花巷 因嫌紗帽小 致使鎖枷扛 昨憐破襖寒 今嫌紫蟒長 亂烘烘你方唱罷我登場 反認他鄉是故鄉 甚荒唐 到頭來都是為他人作嫁衣裳 

滴不盡相思血淚拋紅豆 開不完春柳春花滿畫樓 睡不穩紗窗風雨黃昏後 忘不了新愁與舊愁 咽不下玉粒金?噎滿喉 照不見菱花鏡裡形容瘦 展不開的眉頭 捱不明的更漏 呀 恰便似遮不住的青山隱隱 流不斷的綠水悠悠

粉墮百花洲 香殘燕子樓 一團團 逐隊成毬 飄泊亦如人命薄 空繾綣 說風流  草木也知愁 韶華竟白頭 嘆今生 誰舍誰收 嫁與東風春不管 憑爾去 忍淹留

秋花慘澹秋草黃 耿耿秋燈秋夜長 已覺秋窗秋不盡 那堪風雨助淒涼 助秋風雨來何速 驚破秋窗秋夢綠 抱得秋情不忍眠 自向秋屏移淚燭 淚燭搖搖爇短檠 牽愁照恨動離情 誰家秋院無風入 何處秋窗無雨聲 羅衾不奈秋風力 殘漏聲催秋雨急 連宵霢霢複颼颼 燈前似伴離人泣 寒煙小院轉蕭條 疏竹虛窗時滴瀝 不知風雨幾時休 已教淚灑窗紗濕

一個是閬苑仙葩 一個是美玉無瑕 若說沒奇緣 今生偏又遇著他 若說有奇緣 如何心事終虛化 一個枉自嗟呀 一個空勞牽掛 一個是水中月 一個是鏡中花 想眼中能有多少淚珠兒 怎禁得秋流到冬盡 春流到夏 

杏簾招客飲 在望有山莊 菱荇鵝兒水 桑榆燕子梁 一畦春韭綠 十里稻花香 盛世無饑餒 何須耕織忙 

無賴詩魔昏曉侵 繞籬欹石自沉音 毫端蘊秀臨霜寫 口齒噙香對月吟 滿紙自憐題素怨 片言誰解訴秋心 一從陶令評章后 千古高風說到今 

機關算盡太聰明 反算了卿卿性命 生前心已碎 死後性空靈
家富人寧 終有個 家亡人散各奔騰 枉費了意懸懸半世心 好一似 蕩悠悠三更夢  忽喇喇似大廈傾 昏慘慘似燈將盡 呀 一場歡喜忽悲辛 嘆人世 終難定

兩彎似蹙非蹙罥煙眉 一雙似泣非泣含露目 態生兩靨之愁 嬌襲一身之病 
淚光點 嬌喘微微 閑靜似嬌花照水 行動如弱柳扶風 心較比干多一竅 病如西子勝三分 

欲訊秋情眾莫知 喃喃負手叩東籬 孤標傲世偕誰隱 一樣花開為底遲
圃露庭霜何寂寞 鴻歸蛩病可相思 休言舉世無談者 解語何妨片語時

珍重芳姿晝掩門 自攜手甕灌苔盆 胭脂洗出秋階影 冰雪招來露砌魂 
淡極始知花更艷 愁多焉得玉無痕 欲償白帝宜清潔 不語婷婷日又昏  

維太平不易之元 蓉桂競芳之月 無可奈何之日 怡紅院濁玉 謹以群花之蕊 冰?之縠 沁芳之泉 楓露之茗 四者雖微 聊以達誠申信 乃致祭於白帝宮中撫司秋豔芙蓉女兒之前曰 
竊思女兒自臨濁世 迄今凡十有六載 其先之鄉籍姓氏 湮淪而莫能考者久矣 而玉得於嫋枕?沐之間 棲息宴遊之夕 親暱狎褻 相與共處者 僅五年八月有奇  
憶女兒曩生之昔 其為質則金玉不足喻其貴 其為性則冰雪不足喻其潔 其為神則星日不足喻其精 其為貌則花月不足喻其色 姊娣悉慕?嫻 嫗?咸仰惠德 
孰料鳩?惡其高 鷹?翻遭罦罬 薋葹妒其臭 ?蘭竟被芟鉏 花原自怯 豈奈狂飆 柳本多愁 何禁驟雨 偶遭??之? 遂抱膏肓之疚 故櫻唇紅褪 韻吐呻吟 杏臉香枯 色陳顑? 誹謠謑詬 出自屏? 荊棘蓬榛 蔓延戶牖 豈招尤則替 實攘詬而終 既忳幽沉於不盡 複含罔屈於無窮 高標見嫉 閨?恨比長沙 直烈遭危 巾幗慘於羽野 自蓄辛酸 誰憐夭折 仙雲既散 芳趾難尋 洲迷聚窟 何來卻死之香 海失靈槎 不獲回生之藥 
眉黛煙青 昨猶我畫 指環玉冷 今倩誰溫 鼎爐之剩藥猶存 襟淚之餘痕尚漬 鏡分鸞別 愁開麝月之? 梳化龍飛 哀折檀雲之齒 委金鈿於草莽 拾翠盒於塵埃 樓空鳷鵲 徒懸七夕之針 帶斷鴛鴦 誰續五絲之縷 
況乃金天屬節 白帝司時 孤嫋有夢 空室無人 桐階月暗 芳魂與倩影同銷 蓉帳香殘 嬌喘共細言皆絕 連天衰草 豈獨蒹葭 匝地悲聲 無非蟋蟀 露階晚砌 穿簾不度寒砧 雨荔秋垣 隔院希聞怨笛 芳名未泯 檐前鸚鵡猶呼 艷質將亡 ?外海棠預萎 捉迷屏后 蓮瓣無聲 鬥草庭前 蘭芳枉待 拋殘繡線 銀?彩縷誰裁 褶斷冰絲 金鬥御香未熨
昨承嚴命 既趨車而遠陟芳園 今犯慈威 複拄杖而近拋孤柩 及聞蕙棺被燹 慚違共穴之盟 石?成災 愧迨同灰之誣 
爾乃西風古寺 淹滯青燐 落日荒丘 零星白骨 楸榆颯颯 蓬艾蕭蕭 隔霧?以啼猿 繞煙塍而泣鬼 自為紅綃帳里 公子情深 始信黃土隴中 女兒命薄 汝南淚血 斑斑灑向西風 梓澤餕衷 默默訴憑冷月  
嗚呼 固鬼蜮之為災 豈神靈而亦妒 箝?奴之口 討豈從寬 剖悍婦之心 忿猶未釋 在卿之塵緣雖淺 而玉之鄙意尤深 因蓄惓惓之思 不禁諄諄之問  
始知上帝垂旌 花宮待詔 生儒蘭蕙 死轄芙蓉  聽小婢之言 似涉無稽 據濁玉之思 則深為有據 何也 昔葉法善攝魂以撰碑 李長吉被詔而為記 事雖殊其理則一 故相物以配才 苟非其人 惡乃濫乎其位 始信上帝委託權衡 可謂至洽至協 庶不負其所秉賦也 因希其不昧之靈 或陟降於茲 特不揣鄙俗之詞 有污慧聽 乃歌而招之曰
天何如是之蒼蒼兮 乘玉虯以遊乎穹窿耶 地何如是之茫茫兮 駕瑤象以降乎泉壤耶 望傘蓋之陸離兮 抑箕尾之光耶 列羽葆而為前導兮 衛危虛於傍耶 驅豐隆以為庇從兮 望舒月以臨耶 聽車軌而伊軋兮 御??以征耶 聞馥鬱而薆然兮 ?蘅杜以為纕耶 炫裙裾之爍爍兮 鏤明月以為?耶 借葳蕤而成壇畤兮 檠蓮焰以燭蘭膏耶 文瓠瓟以為?斝兮 漉醽醁以浮桂醑耶 瞻雲氣而凝盼兮 仿彿有所覟耶 俯窈窕而屬耳兮 恍惚有所聞耶 期汗漫而無夭閶兮 忍捐棄予於塵埃耶 倩風廉之為余驅車兮 冀聯轅而攜歸耶 余中心為之慨然兮 徒噭噭而何為耶 卿偃然而長寢兮 豈天運之變於斯耶 既窀穸且安穩兮 反其真而又奚化耶 余猶桎梏而懸附兮 靈格餘以嗟來耶 來兮止兮 卿其來耶 
若夫鴻蒙而居 寂靜以處 雖臨於茲 余亦莫睹 搴煙蘿而為步障 列蒼蒲而森行伍 警柳眼之貪眠 釋蓮心之味苦 素女約於桂岩 宓妃迎於蘭渚 弄玉吹笙 寒簧擊敔 征嵩岳之妃 啟驪山之姥 龜呈洛浦之靈 獸作鹹池之舞 潛赤水兮龍吟 集珠林兮鳳翥 爰格爰誠 匪簠匪莒 發軔乎霞城 還旌乎玄圃 既顯微而若通 複氤?而倏阻 離合兮煙雲 空蒙兮霧雨 塵霾斂兮星高 溪山麗兮月午 何心意之忡忡 若寤寐之栩栩 余乃欷歔?望 泣涕彷徨 人語兮寂歷 天籟兮篔? 鳥驚散而飛 魚唼喋以響 志哀兮是禱 成禮兮期祥 嗚呼哀哉 尚饗

無故尋愁覓恨 有時似傻如狂 縱然生得好皮囊 腹內原來草莽 潦倒不通世務 愚頑怕讀文章 行為偏僻性乖張 那管世人誹謗 富貴不知樂業 貧窮難耐淒涼 可憐辜負好韶光 於國於家無望 天下無能第一 古今不肖無雙 寄言紈?與膏粱 莫效此兒形狀 

露凝霜重漸傾欹 宴賞才過小雪時 蒂有餘香金淡泊 枝無全葉翠離披
半床落月蛩聲病 萬里寒雲雁陣遲 明歲秋風知再會 暫時分手莫相思 

秋容淺淡映重門 七節攢成雪滿盆 出浴太真冰作影 捧心西子玉為魂 曉風不散愁千點 宿雨還添淚一痕 獨倚畫欄如有意 清砧怨笛送黃昏

一代傾城逐浪花 吳宮空自憶兒家 效顰莫笑東村女 頭白溪邊尚浣紗

桃未芳菲杏未紅 沖寒先喜笑東風 魂飛庾嶺春難辨 霞隔羅浮夢未通 
綠萼添妝融寶炬 縞仙扶醉跨殘虹 看來豈是尋常色 濃淡由他冰雪中

精華欲掩料應難 影自娟娟魄自寒 一片砧敲千里白 半輪雞唱五更殘
綠蓑江上秋聞笛 紅袖樓頭夜倚欄 博得嫦娥應借問 緣何不使永團圓

為官的 家業凋零 富貴的 金銀散盡 有恩的 死裡逃生 無情的 分明報應 欠命的 命已還 欠淚的 淚已盡 冤冤相報實非輕 分離合聚皆前定 
欲知命短問前生 老來富貴也真僥倖 看破的 遁入空門 癡迷的 枉送了性命 好一似食盡鳥投林 落了片白茫茫大地真乾淨 

滿紙荒唐言 一把辛酸淚 都雲作者癡 誰解其中味 

酒未開樽句未裁 尋春問臘到蓬萊 不求大士瓶中露 為乞孀娥檻外梅 
入世冷挑紅雪去 離塵香割紫雲來 槎枒誰惜詩肩瘦 衣上猶沾佛院苔

持螯更喜桂陰涼 潑醋擂姜興欲狂 饕餮王孫應有酒 橫行公子竟無腸 
臍間積冷?忘忌 指上沾腥洗尚香 原為世人美口腹 坡仙曾笑一生忙

絕艷驚人出漢宮 紅顏命薄古今同 君王縱使輕顏色 予奪權何畀畫工

氣質美如蘭 才華馥比仙 天生成孤癖人皆罕 你道是啖肉食腥膻 視綺羅俗厭 卻不知 太高人愈妒 過潔世同嫌 可嘆這 青燈古殿人將老 孤負了 紅粉朱樓春色闌 到頭來 依舊是風塵骯髒違心願 好一似 無瑕白玉遭泥陷 又何須 王孫公子嘆無緣 

半捲湘簾半掩門 碾冰為土玉為盆 偷來梨蕊三分白 借得梅花一縷魂 
月窟仙人縫縞袂 秋閨怨女拭啼痕 嬌羞默默同誰訴 倦倚西風夜已昏
世事洞明皆學問 人情練達即文章

斜陽寒草帶重門 苔翠盈鋪雨後盆 玉是精神難比潔 雪為肌骨易銷魂
芳心一點嬌無力 倩影三更月有痕 莫謂縞仙能羽化 多情伴我詠黃昏 

腸斷烏?夜嘯風 虞兮幽恨對重瞳 黥彭甘受他年醢 飲劍何如楚帳中  

假作真時真亦假 無為有處有還無 

浮生著甚苦奔忙 盛席華筵終散場 悲喜千般同幻渺 古今一夢盡荒唐 漫言紅袖啼痕重 更有情癡抱恨長 字字看來皆是血 十年辛苦不尋常  

長揖雄談態自殊 美人巨眼識窮途 屍居餘氣楊公幕 豈得羈縻女丈夫

都道是金玉良緣 俺只念木石前盟 空對著山中高士晶瑩雪 終不忘世外仙姝寂寞林 嘆人間美中不足今方信 縱然是齊眉舉案 到底意難平 

非銀非水映窗寒 試看晴空護玉盤 淡淡梅花香欲染 絲絲柳帶露初干  
只疑殘粉塗金砌 恍若輕霜抹玉欄 夢醒西樓人跡絕 余容猶可隔簾看 

桃花簾外東風軟 桃花簾內晨妝懶 簾外桃花簾內人 人與桃花隔不遠
東風有意揭簾櫳 花欲窺人簾不卷 桃花簾外開仍舊 簾中人比桃花瘦 花解憐人花也愁 隔簾消息風吹透 風透湘簾花滿庭 庭前春色倍傷情 閑苔院落門空掩 斜日欄杆人自憑 憑欄人向東風泣 茜裙偷傍桃花立 桃花桃葉亂紛紛 花綻新紅葉凝碧 霧裹煙封一萬株 烘樓照壁紅模糊 天機燒破鴛鴦錦 春酣欲醒移珊枕 侍女金盆進水來 香泉影蘸胭脂冷 胭脂鮮豔何相類 花之顏色人之淚 若將人淚比桃花 淚自長流花自媚 淚眼觀花淚易幹 淚干春盡花憔悴 憔悴花遮憔悴人 花飛人倦易黃昏 一聲杜宇春歸盡 寂寞簾櫳空月痕 

霽月難逢 彩雲易 心比天高 身為下賤 風流靈巧招人 壽夭多因誹謗生 多情公子空牽念

可嘆停機德 堪憐詠絮才 玉帶林中掛 金簪雪裡埋

白梅懶賦賦紅梅 逞艷先迎醉眼開 凍臉有痕皆是血 酸心無恨亦成灰 誤吞丹藥移真骨 偷下瑤池脫舊胎 江北江南春燦爛 寄言蜂蝶漫疑猜

開闢鴻蒙 誰為情種 都只為風月情濃 趁著這奈何天 傷懷日 寂寥時 試遣愚衷 因此上演出這懷金悼玉的紅樓夢

籬畔秋酣一覺清 和雲伴月不分明 登仙非慕莊生蝶 憶舊還尋陶令盟 睡去依依隨雁斷 驚回故故惱蛩鳴 醒時幽怨同誰訴 衰草寒煙無限情 

月掛中天夜色寒 清光皎皎影團團 詩人助興常思玩 野客添愁不忍觀 
翡翠樓邊懸玉鏡 珍珠簾外掛冰盤 良宵何用燒銀燭 晴彩輝煌映畫欄

留餘慶 留餘慶 忽遇恩人 幸娘親 幸娘親 積得陰功 勸人生 濟困扶窮 休似俺那愛銀錢 忘骨肉的狠舅奸兄 正是乘除加減 上有蒼穹 

瓦礫明珠一例拋 何曾石尉重嬌嬈 都緣頑福前生造 更有同歸慰寂寥

歌音未息 早見那邊走出個美人來 翩躚嫋娜 與凡人大不相同 有賦為證 方離柳塢 乍出花房 但行處 鳥驚庭樹 將到時 影度迴廊 仙袂乍飄兮 聞麝蘭之馥鬱 荷衣欲動兮 聽環佩之鏗鏘 靨笑春桃兮 雲髻堆翠 唇綻櫻顆兮 榴齒含香 纖腰之楚楚兮 風回雪舞 珠翠之輝輝兮 滿額鵝黃 出沒花間兮 宜嗔宜喜 徘徊池上兮 若飛若揚 蛾眉欲?兮 將言而未語 蓮步乍移兮 欲止而仍行 羨美人之良質兮 冰清玉潤 慕美人之華服兮 閃爍文章 愛美人之容貌兮 香培玉篆 比美人之態度兮 鳳翥龍翔 其素若何 春梅綻雪 其潔若何 秋蕙披霜 其靜若何 松生空谷 其豔若何 霞映澄塘 其文若何 龍遊曲沼 其神若何 月射寒江 應慚西子 實愧王? 生於孰地 降自何方 若非宴罷歸來 瑤池不二 應定吹簫引去 紫府無雙者也 

才自精明志自高 生於末世運偏消 清明涕泣江邊望 千里東風一夢遙 

喜榮華正好 恨無常又到 眼睜睜把萬事全拋 蕩悠悠芳魂銷耗 望家鄉路遠山高 故向爹娘夢裡相尋告 兒命已入黃泉 天倫呵 須要退步抽身早

桂靄桐陰坐舉觴 長安涎口盼重陽 眼前道路無經緯 皮里春秋空黑黃
酒未敵腥還用菊 性防積冷定須姜 於今落釜成何益 月浦空餘禾黍香

將那三春勘破 桃紅柳綠待如何 把這韶華打滅 覓那清淡天和 說什麼天上夭桃盛 雲中杏蕊多 到頭來誰見把秋捱過 則看那白楊村裡人嗚咽 青楓林下鬼吟哦 更兼著連天衰草遮墳墓 這的是昨貧今富人勞碌 春榮秋謝花折磨 似這般生關死劫誰能躲 聞說道西方寶樹喚婆娑 上結著長生果

欲潔何曾潔 雲空未必空 可憐金玉質 終陷淖泥中

銅鑄金鏞振紀綱 聲傳海外播戎羌 馬援自是功勞大 鐵笛無煩說子房

一帆風雨路三千 把骨肉家園 齊來拋閃 恐哭損殘年 告爹娘休把兒懸念 
自古窮通皆有定 離合豈無緣 從今分兩地 各自保平安 奴去也 莫牽連 

時逢三五便團圓 滿把晴光護玉欄 天上一輪才捧出 人間萬姓仰頭看 

鏡裡恩情 更那堪夢裡功名 那美韶華去之何迅 再休提繡帳鴛嫋 只這戴珠冠 披鳳襖 也抵不了無常性命 雖說是 人生莫受老來貧 也須要陰騭積兒孫 氣昂昂頭戴簪? 光燦燦胸懸金印 威赫赫爵祿高登 昏慘慘黃泉路近 問古來將相可還存 也只是虛名兒與後人欽敬

枉自溫柔和順 空雲似桂如蘭 堪羨優伶有福 誰知公子無緣 

勘破三春景不長 緲衣頓改昔年妝 可憐繡戶侯門女 獨臥青燈古佛旁

凡鳥偏從末世來 都知愛慕此生才 一從二令三人木 哭向金陵事更哀  
孽海情天對聯
厚地高天 堪歎古今情不盡 癡男怨女 可憐風月債無邊

繈褓中 父母嘆雙亡 縱居那綺羅叢 誰知嬌養 幸生來 英豪闊大寬宏量 從未將兒女私情略縈心上 好一似 霽月光風耀玉堂 廝配得才貌仙郎 博得個地久天長 准折得幼年時坎坷形狀 終久是雲散高唐 水涸湘江 這是塵寰中消長數應當 何必枉悲傷 

富貴又何為 繈褓之間父母違 展眼吊斜輝 湘江水逝楚雲飛

根並荷花一莖香 平生遭際實堪傷 自從兩地生孤木 致使香魂返故鄉 

二十年來辨是非 榴花開處照宮闈 三春爭及初春景 虎兕相逢大夢歸

子系中山狼 得志便猖狂 金閨花柳質 一載赴黃粱

情天情海幻情深 情既相逢必主淫 漫言不肖皆榮出 造釁開端實在寧 

身後有餘忘縮手 眼前無路想回頭

眼空蓄淚淚空垂 暗灑閒拋卻為誰 尺幅鮭綃勞解贈 叫人焉得不傷悲 
拋珠滾玉只偷潸 鎮日無心鎮日閒 枕上袖邊難拂拭 任他點點與斑斑 
彩線難收面上珠 湘江舊跡已模糊 窗前亦有千竿竹 不識香痕漬也無 

無才可去補蒼天 枉入紅塵若許年 此系身前身後事 倩誰記去作奇傳 

未卜三生願 頻添一段愁 悶來時斂額 行去幾回頭 自顧風前影 誰堪月下儻 蟾光如有意 先上玉人樓 

春恨秋悲皆自惹 花容月貌為誰 

悵望西風抱悶思 蓼紅葦白斷腸時 空籬舊圃秋無跡 瘦月清霜夢有知 念念心隨歸雁遠 寥寥坐聽晚砧痴 誰憐我為黃花病 慰語重陽會有期

春夢隨雲散 飛花逐水流 寄言眾兒女 何必覓閒愁 

有眼無珠腹內空 荷花出水喜相逢 梧桐葉落分離別 恩愛夫妻不到冬

白雲堂前春解舞 東風卷得均勻 蜂圍蝶陣亂紛紛 幾曾隨逝水 豈必委芳塵 萬縷千絲終不改 任他隨聚隨分 韶華休笑本無根 好風憑藉力 送我上青雲 

偶因一著錯 便為人上人
 
風簫簫兮秋氣深 美人千里兮獨沉吟 望故鄉兮何處 倚桂桿兮涕沾 山迢迢兮水長 照軒窗兮明月光 耿耿不寐兮銀河渺茫 羅衫怯怯兮風露涼 子之遭兮不自由予之遇兮多煩憂 之子與我兮心焉相投 思古人兮俾無尤 人生斯世兮如輕塵 天上人間兮感夙因 感夙因兮不可惙 素心如何天上月 

空掛纖纖縷 徒垂絡絡絲 也難緒系也難羈 一任東西南北各分離 
落去君休惜 飛來我自知 鶯愁蝶倦晚芳時 縱是明春再見隔年期

一步行來錯 回頭已百 古今風月鑒 多少泣黃泉

深庭長日靜 兩兩出嬋娟 綠蠟春猶卷 紅妝夜未眠 憑欄垂絳袖 倚石護青煙 對立東風裡 主人應解憐  

能使妖魔膽盡催 身如束帛氣如雷 一聲震得人方恐 回首相看已是灰 

姽?將軍林四娘 玉為肌骨鐵為腸 捐軀自報恆王後 此日青州土亦香 
階下兒童仰面時 清明妝點最堪宜 遊絲一斷渾無力 莫向東風怨別離

南面而望 北面而朝 象憂亦憂 象喜亦喜
